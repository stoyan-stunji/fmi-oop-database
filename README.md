
# БАЗА ОТ ДАННИ

Летен семестър 2023/2024
- Изготвил: Стоян Стоянов Иванов
- Специалност: Информатика, 2 курс
- Факултетен номер: 9MI0400132
- Ръководител на курса: доц. д-р Петър Армянов

# Увод
- Описание и идея на проекта
> Основната идея на проекта е разработката на програма, чиято цел е да управлява данни в дадена база данни. Базата данни се състои от серии от таблици, като всяка таблица е записана в собствен файл. Тази база е записана в главен файл, наречен каталог, съдържащ списък от таблиците. Всяка отделна таблица е изградена от масиви от данни, които имат връзка помежду си. Базата е организирана така, че да използва записи и полета, за да може данните да се използват по-лесно и по-ефективно.  
- Цел и задачи на разработката 
> Целта на този проект е да се реализира система, управляваща база данни. Нужно е да се осъществят методите: внасяне на таблица в базата данни, предоставяне на списък с имената на всички таблици, извеждане на специфичен тип информация за определена таблица, показване на редове на дадена таблица, записване на съдържанието на таблица в отделен файл, посочване на редове на дадена таблица, съдържаща търсена от потребителя информация, създаване на нова таблица, обхващаща упоменати от потребителя данни, които са включени в друга таблица, разширяване на специфична таблица, актуализиране на дадена таблица с въведена от потребителя информация, вмъкване и премахване на нови редове на определени таблици. 
> Една от основните задачи на базата данни е съхранението на големи количества данни в структуриран формат и  предоставянето на механизми за съхранение и организация на тези данни, позволяващи бърз достъп и ефективност при търсенето и обработката им. Осъществява се контрол на достъпа до данните, защита на данните от неправомерен достъп и осигуряване на цялостност и съответствие на данните. Друга важна задача е предоставянето на възможност за извличането на специфична информация от базата данни за анализ, отчетност и вземане на решения. Това позволява откриването на тенденции, генерирането на отчети и вземането на решения на базата на наличните данни.
